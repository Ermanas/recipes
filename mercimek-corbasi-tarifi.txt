Mercimek Çorbası Tarifi İçin Malzemeler

- 3 yemek kaşığıayçiçek yağı
- 1 adetkuru soğan(iri doğranmış)
- 1 yemek kaşığıun1 adethavuç(iri doğranmış)
- 1 adetpatates(büyük boy, iri doğranmış)
- 1 tatlı kaşığıtuz1 çay kaşığı karabiber
- 1,5 su bardağıkırmızı ya da sarı mercimek
- 6 su bardağısıcak su(1 adet et su tablet ile hazırlanmış)

Yapılışı

1- Derin bir tencereye 3 yemek kaşığı sıvı yağ ekleyin. 
2- İri doğranmış 1 adet büyük soğanı sıvı yağ ile birlikte kavurun.
3- Kavrulan soğanlara 1 yemek kaşığı unu ekleyin ve kokusu çıkıp, renk alana kadar kavurma işlemini sürdürün. İri parçalar halinde doğradığınız birer adet havuç ve patatesi tencereye aktarıp karıştırmaya devam edin.
4- Tuz, karabiber ve bol suda yıkadıktan sonra suyunu süzdürdüğünüz 1,5 su bardağı mercimeği  de ilave edin ve son kez güzelce karıştırın.
5- 6 su bardağı suyu da tencereye ilave edin.
6- Ardından kapağını kapatın, patates ve havuçlar yumuşayana kadar ara ara karıştırarak 40 dakika kadar pişirin.
7- Çorba piştikten sonra pürüzsüz bir kıvam alması için; el blenderından geçirin. 5 dakika daha pişirdikten sonra ocaktan alın.
8- 3 yemek kaşığı sıvı yağ ve 2 yemek kaşığı tereyağını bir tavada kızdırın. Üzerine 1 tatlı kaşığı toz kırmızı biberi ekleyin ve 2 dakika yağı kızdırdıktan sonra ocaktan alın.
9- Çorbayı bir kaseye alın ve üzerine kızdırdığınız yağdan gezdirip servis edin.